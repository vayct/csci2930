Tá sé chomh deacair rud maith faoi Sarah Palin a fháil ar an idirlín agus atá sé chun rud maith a fháil faoi Iosrael nó George W. Bush - níos deacra, fiú.  Níl mórán daoine ann agus an eite chlé ar buile fúthu níos mó ná í.  Is uafásach an nimh a bhíonn ann, agus an mí-thuiscint agus an t-aineolas forleathan dá bharr.  Cén fáth?

Bean ar éirigh léi ina saol, bean dea-chuma, chumhachtach, ábalta, dhea-mhúinte is dheaslabhartha.  Ba bhreá leis an eite chlé í, cheapfá - ach is Poblachtach í, agus, och, an t-uamhan - Críostaí!  Agus tá sí ar son beatha gach duine, fiú i mbroinn a máithreacha.  Dar ndóigh, is fuath leis an eite chlé aon duine mar sin.  Mar sin, rinne siad gach iarracht chun í a scriosadh.  Bíonn siad á maslú agus ag tabhairt gach droch-ainm gur féidir leo uirthi.  Tá an t-idirlíon lán le nimh is bréaga.  Cé go bhfuil an feachtas uachtaránach thart, níl siad ag stadadh - mar tá imní orthu go roghnófar í mar iarrthóir ar oifig an uachtaráin an chéad uair eile.  Ní mór dóibh í a scriosadh.  Tá eagla orthu roimpi (fiú an bheirt nó triúir a chreideann aon rud fíor fúithi).

Gobharnóir Alaska í.  Bhí sí ina méara roimhe sin.  Roghnaigh John McCain í mar leas-uachtarán, ach níor éirigh leo san fheachtas.  Ní raibh a páirtí féin cúramach chun í a ullmhú do gach ocáid, mar a céad agallamh ar an teilifís le duine den eite chlé, Katie Couric.  Agus b'éasca do Tina Fey aithris a dhéanamh uirthi ar Saturday Night Live, agus mar ní bhíonn mórán daoine (óga?) sásta chun an fhírinne a lorg, cheaptar gur ionann an magadh sin agus an duine féin - cé go raibh sí sásta páirt a ghlacadh sa spraoi, agus an-mhisneach aici chun sin a dhéanamh.  Ní fiú mórán an clár sin gan í, mar a tharlaíonn...cé go raibh sé greannmhar tráth dá raibh.

Tá daoine ann a sheasann léi, dar ndóigh.  Is breá leis an móramh í in Alaska, agus is iomaí duine sa phartaí Poblachtach a bheadh sásta í a chur suas chun bheith ina huachtarán.  Má tá naimhde agat mar atá aicise, is léir go bhfuil tú ar an taobh ceart.  Is maith liom í, agus is maith liom í níos mó gach uair a dhéantar ionsaí amaideach nimhneach eile uirthi.

Seo alt eile a chuireann síos ar an bhfáth gur fuath leo í.  Sílim féin go bhfuil gach rud is fearr faoi Mheiriceá le feiscint inti.  Dar ndóigh, is fuath leo siúd gur fuath leo Meiriceá í go háirithe...

Seo a beathaisnéis oifigiúil, má tá suim ag éinne sa bhfíordhuine...

Agus cad é sin a dúirt sí faoin Rúis?  Níl aon fhios agat, táim a ghealladh (mura léigh tú an nasc sin).


