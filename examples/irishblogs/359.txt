Dúirt cara liom gur chaith sí amach a hubh Chásca toisc go raibh sé déanta ag Nestlé. Céim ollmhór a bhí ann de réir dealraimh!
Chonaic sí an físeán sin ó Greenpeace agus deir sí anois go gcuireann sé múisc uirthi smaoineamh faoi sheacláid ó Neslté
Sin iontach ar fad a dúirt mé. Sin do chumhacht mar thomhaltóir, ach, níor mhaith liom tú a bheith ag ceapadh go bhfuilim ag seanmóireacht faoi! (Níl aon bhealach níos fearr chun Éireannach a chasadh in aghaidh gníomh ná lig di a cheapadh go bhfuil sí ag creidiúint seanmóireachta!)

Seo chugaibh an tseanmóireacht!

Tá Nestlé níos measa ná a dhrochchaighdeán i leith na timpeallachta chun brabús a chinntiú. Bhí sé sin soiléir ón chlár Fíorscéal aréir ar TG4.
Níl fadhb ar bith ag an gcomhlacht céanna cócó a cheannach ó fhoinsí a bhaineann úsáid as sclábhaíocht páistí!
Ar ndóigh bhí feachtas eile a ritheadh in aghaidh an chomhlachta ar an ábhar seo, agus mar a mhíníonn sé sa chlár thuas síníodh prótacal a thug gealltanas go gcuirfeadh deireadh le sclábhaíocht páistí faoi 2005.
Tá an sclábhaíocht fós ag dul ar aghaidh, go tréan. (Is é an t-oibrí a oibríonn saor in aisce an t-oibrí is luachmhaire le brabús a chinntiú.)

Ansin má dhéantar aon taighde ar an ábhar seo feicfear go bhfuil go leor baghcat eile á rith in aghaidh an chomhlachta seo.
Rud a bheifeá ag súil leis agus an comhlacht chomh mór sin!
Ach, fós, is baghcait dáiríre iad, baghcait ba chóir dúinn, mar thomhaltóirí, ár n-aird a thabhairt orthu.

Tagann "easpa trádála córa" suas go minic leis an gcomhlacht. Ní luíonn trádáil chóir le ciall más caipitlí thú, an dtuigeann tú? (Mura bhfuil brabús le cinntiú as de bharr mianta do thomhaltóirí!).

Ach seachas an timpeallacht, trádáil cóir nó, an easpa de, agus sclábhaíocht páistí is é a ndrochchaighdeán ar a n-ionad bainne do pháistí, agus an mhargaíocht fhíochmhar d'ionad bainne i dtíortha an tríú domhain, agus anseo, an ceann a fhaigheann na baghcait agus na feachtais is mó.

Seo liosta de na táirgí a bhfuil crúb Nestlé iontu:

*ag caoineadh*

Yorkie
Jellytots
Aero
After Eights


