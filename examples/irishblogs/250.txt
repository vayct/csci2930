Tá fear fíormhaith ar iarraidh sa tSín, duine darb ainm Gao Zhisheng. Críostaí is ea é a bhíonn ag obair ar son cearta daonna. Dar ndóigh, ní maith le rialtas na Síne sin. Tá siad dá ghéarleanúint le blianta, agus chaith sé sealanna i ngéibhinn. Ach le breis is bliain anuas, níl táisc ná tuairisc air.

Dar ndóigh, bíonn gach duine a deireann gur ar son cearta daonna iad ag labhairt go neamhbhalbh faoi agus ag léirisiú ar a shon.

Mar dhea. Mar is iondúil, is beag duine ar an eite chlé a bhfuil suim aige i bhfíorlaoch na gcearta daonna. Ní miste leo brúidiúlacht na gcumannach, mar ceapann siad go bhfuil sé ar son leasa an chine daonna. Go sábhála Dia sinn. Agus Gao.

Más maith leat cabhrú, sínigh an achainí thuas agus scaip an scéal.

Ach nach mbíonn an eite chlé ag gearrán faoi phríosúnaigh pholaitíochta? Cé a bhíonn i gceist acu? Bhuel, an duine is mó ar a neamhpháidrín ná an póilín-scriostóir (cop killer) Mumia Abu Jamal. Seasann siad in aghaidh bheantrach a íospartaigh, fiú. Tá an saol bunoscionn acu, mar is iondúil, faraor.

Tá beagán dul chun cinn ann le déanaí.  Fos, maraíodh Daniel Faulkner nuair a bhí sé 25 bliain d'aois. Tá a dhúnmharfóir faoi ghlas le breis is 28 bliain ó gearradh breith bháis air, agus tá sé ina laoch don eite chlé. Cá bhfuil an ceart?

"Maraigh Mumia; Scaoil Gao Saor (Fry Mumia; Free Gao)!"  Sin mo mhana féin.


