Agus sinne ag fás aníos, ní raibh ach tuismitheoir amháin ar an mbóthar seo againne as Tamhlacht; tháinig na tuismitheoirí eile ó gach cearn den domhan ach bhí leasainm faoi leith ag m'eastát tithíochta dúchas 'Little Northern Ireland'. Tógadh é sna seachtóidí luath agus bhuel mar is féidir leat samhailt, tháinig cuid is mó dos na tuismitheoirí ó gach cearn den sé chontae.


Ag an am seo don bhliain bhíodh i gcónaí gaolta acu ar cuairt agus bíonn go fóill. Mar sin tá sé mar nós againn an féile shráide a bheidh againn an tseachtain seo. Rás spúnóg is práta, rás mála, rás na dtrí chos, hey presto, poc fada, gléasadh, dráma, damhsa agus bord fial.


I ndiaidh na féile inné bhí tromluí agam. Bhíos i mo dhéagóir ann (agus mar sin i m'fheoilséantóir) agus bhí neart le hithe ann ach ní raibh dada uaim ach na hispíní ar an mbarbaiciú. Ispín i ndiaidh ispín. Bhí sé uafásach agus nuair a dhúisigh mé go tobann i lár na hoíche bhí an deacracht agam dul ar ais a luí agus mar sin thosaigh mé ag bácáil ag éirí na gréine!


