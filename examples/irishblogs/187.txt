

Má tá an traein mall féin, tiocfaidh sí chuig ceann scríbe am éigin. Tá mé cinnte de sin. Múineann gá seift.

Má tá tú saor Dé Máirt i mBaile Átha Cliath, bí ag Stáisiún Uí Chonghaile. 2.30.

Ag aithris traein na frithghiniúna a chuaigh go Béal Feirste sa bhliain 1971 chun coiscíní a thabhairt ar ais  trasna an teorainn  'éireannda'  go Baile Átha Cliath - rud a bhí mídhleathach sna laethe sin - beidh léirsiú ag an stáisiún traenach arís an Mháirt seo chugainn.




 in éadan an chosctha arís. Chan frithghiniúint an iarraidh seo, ach an cosc atá ar an phiolla ginmhillte. Faoi láthair, níl ach druga amháin as an dá dhruga atá ar fáil i dtíortha eile an domhain dleathach anseo  Misoprostol agus Mifepristone an dá dhruga a úsáidtear le chéile. Misoprostol an druga atá dleathach anseo. Is féidir é a fháil is a úsáid agus oibríonn sé leis féin in  85%  de na cásanna. Ach is fearr an dá dhruga a úsáid in éindí lena chéile.

Faoi láthair, tá mná in ann dul trasna go dtí an Fhrainc nó an Bheilg nó cibé áit eile san Eoraip a bhfuil na drugaí seo ar fáil, iad a cheannach agus iad a thógáil isteach go pearsanta agus go dleathach chun iad a úsáid anseo. Mar tá na drugaí chomh sábháilte leis an LoSec agus leis an ionanálaitheoir asma a thógaim féin isteach ón Spáinn do dhaoine eile (tá siad i bhfad níos saoire thar lear).

Ach ní féidir an dara druga a fháil ó dhochtúir nó ó phoitigéir anseo. Mar sin de tá gá le seift. Is féidir iad a ordú ar an idirlíon. Go teicniúil, tá sé sin mídhleathach, mar ní féidir druga a thabhairt isteach tríd an phost gan ceadúnas, is cuma misoprostol nó paracetamol bheith ann.

Sin an fáth a bhfuil an léirsiú ann. Díreach mar a fuair mná agus fir coiscíní tríd an phost go mídhleathach sna seascaidí agus sna seachtóidí - ba chuma pósta, neamhphósta nó dóite iad - tá na piollaí anois mídhleathach trí phost. Ach tá daoine a  bhfáil tríd an phost, ina ainneoin sin. In amanna ní thagann siad chuig an tairseach, áfach. 



Ar ndóigh, ní sa tírín seo amháin a  bhfuilthear ag iarraidh an bhroinn a rialú. In Texas tá an fhadhb chéanna ag mná agus an réiteach céanna acu - an teorainn a thrasnú. I Meiriceá Theas agus i Meiriceá Láir tá mná ann a cuireadh i bpríosún mar gheall air seo, bíodh is gur ginmhilleadh a bhí acu nó breith anabaí  a shíl daoine a thug siad orthu féin.

Stáisiún Uí Chonghaile. 2.30. Bí ann.









