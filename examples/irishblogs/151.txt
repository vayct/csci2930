An talamh reoite go domhain fós anseo sa chaoi nach mbeidh na piseanna i dtalamh faoi Lá ‘le Padraig.  Plúiríní sneachta agus Aconaít Gheimhridh faoi bhláth, ach gan oiread is cromcheann amháin le feiceáil fós.  Drochthús, agus a fhios agam cén fáth.  Gheall mé roimh Nollaig go mbeadh an scríbhinn is déanaí liom críochnaithe roimh chur na bpiseanna.  Tá ar a laghad 1000 focal fós le scríobh agam, agus ní bheidh, de réir dealraimh, feabhas ar an aimsir go mbeidh mé réidh leis an scríbhneoireacht.  Bleaist air mar úrscéal.


