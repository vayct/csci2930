Spreag coc an íomhá seo. Beagáinín scanrúil!.

"An féidir dhá bhliain eile a sheasamh?": An cheist a chuir sé.
Ní féidir i ndáiríre, ach ba chóir dúinne a bheith ag cur na ceiste faoin am seo, agus ba chóir go mbeadh plé agus díospóireacht faoi, an féidir linn a bheith ag leanúint ar aghaidh ag vótáil isteach páirtithe leis na polasaithe nua-liobrálacha céanna agus a leanann go dlúth agus a chreideann go domhan i gcur cúige an chaipitleachais mar a thuigeann muid inniu é.
An féidir linn a bheith ag leanúint ar aghaidh ag vótáil isteach páirtithe den eite dheis .i. Fianna Fáil/Fianna Gael, ach ag súil le hathruithe dearfacha nua mar thoradh?

Tá an cuma ar chúrsaí anois go bhfuil sé dosheachanta go mbeidh Fianna Gael i gcumhacht mar an páirtí is mó sa tír i ndiaidh an chéad olltoghchán eile. Tá Taoiseach Enda Kenny dosheachanta: lena lucht gaimbín sean-caite cosúil le Noonan agus Ring nó do rogha rud d'Fhine Gaelach sa chomhaireacht.
Agus ar ndóigh le roinnt giollaí ó Pháirtí an Lucht Oibre ag sodar ina ndiaidh freisin.
Mar a thuigim sa chás sin ní athróidh aon ní, agus leanfaidh muid sa treo a bhfuil muid ag glacadh leis faoi láthair go dtí go mbeadh seans arís ag FF i gceann 5 bliana, agus ar aghaidh linn sa bhfáinne fí go deo.

Tá géarghá nach beag le comhaontas den chlé a chinnteodh daonlathas níos folláine agus a d'fheidhmeodh ar son cothromaíochta i sochaí na tíre atá i measc ceann de na pobail is neamhchothrom ar domhan.

Bhí alt ag an iriseoir Vincent Browne faoin gceist seo ag tús na míosa. Ba bheag an spéis a chuir na meáin sa bheart agus mar sin muintir na tíre. Níl sé ach ina thús ach is dóigh go mbailíonn brobh beart.

Bhí alt eile ar an cheist chéanna ag O'Toole sa nuachtán céanna (Tharlódh athruithe móra i bpolaitíocht na tíre dá mbeadh ailt dá leithéidí á léamh i nuachtáin amhail an Sundy World agus Irish Sun etc.) ag maíomh gurbh é seo seans Pháirtí an Lucht Oibre rialtas den eite chlé a bhunú agus deireadh a chur leis an meaisín polaitíochta in Éirinn.

Lasmuigh den bheirt thuas nach spéisúil an easpa anailíse sna meáin (Béarla agus Gaeilge!) faoi fhéidearthachtaí Pháirtí an Lucht Oibre rialtas nua a bhunú?
Tá aer ag teastáil ag an bhladhm nua seo.


