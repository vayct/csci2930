Cinnte  tá an t-uachtarán idir dhá thine Bhealtaine - is trua a rá ach is  cosúil go bhfuil an locht go hiomlán ar féin agus a comhairleoirí. Tá  cuma ar an scéal anois go bhfuil fórsaí ag súgradh leis agus ag baint  úsáid as saolta ghnáthphobail Siria mar chipíní phócair sa chluiche  tragóideach seo.
Fuair  sé an Nobel Peace Prize agus seo anois é ar tí tús a chur le cogadh úr?  Tá a Approval Rating  tar éis titim ó 49% go 33% de dheasca  cúrsaí iasachta (sin le feiscint ar suíomh Pew Research) Ceapann 70%  nach bhfuil cinneadh maith le déanamh os rud é go bhfuil cúrsaí  pholaitíochta chomh casta ansin agus in ainneoin aon cuspóir uasal a  bheadh aige gur minic a dhéanann cinntí Mheiriceá (i dtíortha iasachta  le déanaí) níos mó damáiste ná maitheas sa deireadh thiar thall. 

Má  théann sé ar aghaidh le plean na seachtaine seo chaite íocfaidh sé go  mór as anseo sa SAM, muna dtéann sé ar aghaidh íocfaidh sé go mór as  lasmuigh na tíre seo sa Mheán Oirthear, go háirithe san Iosrael (agus gan  trácht ar na comhlachtaí uile sa tíre seo a dhéanann gléasanna troda!)
Cé leis na lámha atá ar na sreangáin faoi láthair? Nach trua an scéal? An iad na Rúisigh a bheidh ina shlánaitheoir sa deireadh agus an fócas a  bhaint de? 

Níl ann ach dhá thuairim, taobh thiar nó in aghaidh beart  a dhéanamh sa Mheán Oirthear. Tá sé soiléir go bhfuil lucht Mheiriceá  amhrasach faoi tús a chur le cogadh eile ansin nó in áit ar bith eile.  Tá an Mheán Oirthear ana dheacair a thuiscint, bíonn trioblóidí ar siúl  ansin i gcónaí nach dtuigimid, cén maitheas do Mheiriceá dul isteach ann  - fiú má bhíonn cuspóir uasal ann - chun iarracht a bhaint as  trioblóidí dothuigthe a réiteach?

Is deacair é an ábhar seo a sheachaint i gnáthchaint faoi  láthair, níl aithne agamsa ar duine ar bith atá thaobh thiar air strikes  a chur chuig Siria, ní hé sin le rá go bhfuil gach éinne in aghaidh rud  éigin a dhéanamh chun stop a chur ag rialtas Bashar al-Assad agus an  drochchóras ata ar siúl aige. Ach cad in Éireann gur féidir le Meiriceá a  dhéanamh gan níos mó trioblóid a thosnú?  Tá an United Nations ann  (agus nach bhfuil Cúirt an Hague ann) an féidir leo a ladhracha agus a lámha a  chur isteach? An bhfuil siad rómhall?  An féidir cabhair a thabhairt do  na dídeanaithe?
Fadhb eile ná níl an tuairim amuigh go bhfuil na  reibiliúnaigh féin rómhaith, ní lucht aontaithe iadsan agus bíonn daoine  amhrasach fúthu chomh maith. 

Ní leor sin,  rud eile ná tá lucht Mheiriceá bréan ó féachaint  ar saighdeoirí óga ag imeacht chuig tíortha iasachta agus ansin ag teacht  abhaile gortaithe go dona, nó níos measa - i leapacha caola a mbásanna.  (gan  tracht ar costas mhíleata fad is atá daoine bochta i ngach cúinne den  tír seo ag iarraidh maireachtáil ar pinginí agus cabhair ón stát.) 

Tháinig figiúirí amach thar an deireadh seachtaine seo  chaite,  (Pew Research) agus deirtear ansin go bhfuil 63% in aghaidh air  strikes. (seachtain ó shin do bhí 48% ina aghaidh) agus go gceapann 75% anois go mbeidh cúrsaí níos measa má théann rialtas Mheiriceá ar aghaidh le  gníomh mar seo.

Cinnte is droch rud é ionsaí ceimic ach nach droch rud aon  uirlis ionsaithe? Tá sé dochreidte amach is amach a rá go bhfuil traditional weapons ceart go leor ach nach bhfuil cothrom na féinne in  ionsaí cheimic? Ní thuigim raiméis mar seo --- Má  úsáideann Bashar al- Assad aon gléas troda lucht a tíre féinig a mharú  nach drochghníom é sin??  ní fheadar cén fáth go bhfuil an bhéim ar  ionsaithe ceimiceacha amháin nuair a bhíonn sé ag cur brú ar gnáth  daoine a tíre i slite difriúla ó tús na bliana dhá mhíle anuas agus tá  sé ráite chomh maith go bhfuil breis agus céad míle míle curtha chun bháis aige i  slite difriúla - is gealt nimhe é gan dabht.

Smaoineamh  eile ná nach gcreideann an chuid is mó anseo go bhfuil Meiriceá féin i  mbaol ón ngealt seo, ní bhíonn sé ag bagairt go díreach ar an tír seo, mar sin  tuige go mbeadh ar Mheiriceá an trioblóid seo a réiteach. Níl cuspóir  díreach le feiscint, má tá cad é? Deireadh le rialtas Al Assad b'fhéidir? Agus cad  ansin? An mbeidh na reibiliúnaigh ag teacht i réim ina dhiaidh? Agus an  féidir a bheith muiníneach astú?  An mbeidh siadsan trioblóideach amach  anseo?  An bhfuil cuid acu siúd fríth Mheiriceá?  An mbeidh ar Mheiriceá  fanacht sa tír sin agus tús a chur le rialtas eile. Agus mar tharlaíonn  é sin cén Exit Strategy a bheith ann? 
Osclaíonn é seo bosca Pandora eile sa Mheán Oirthear.  






