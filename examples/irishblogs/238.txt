
le John SarkisCliceáil...
Nocht an ghnúis seo ar cholún faoi mhótarbhealch i Seattle seachtain nó dhó ó shin.  Chuaigh mé ar ais le mo cheamara inné leis an bpictiúr seo a ghlacadh. Is minic a bhíonn graifítí garbh le feiceáil ar choincréit lom mar seo, ach ní fhaca mé píosa chomh suimiúil leis seo riamh.  Tá sé in éadan an dlí, dála an scéil, péint a chur ar choincréit de chuid WSDOT (Washington State Department of  Transportation).  D'fhág mo dhuine a ainm air, mar sin féin, agus bhí mé in ann an méid seo eolais a fháil ar an idirlíon faoi.  Tá áthas orm go bhfuil sé ann anois.  Ní bheidh sé ann go ceann i bhfad.  Bíonn lucht WSDOT an-ghnóthach lena gcuid scuaba agus lena bpéint liath.
Níl teideal air, ar ndóigh.  Cú Chulainn agus a riastradh uime?
Séard atá le feiceáil sa chúlra ná stumpa mótarbhealaigh ar éiríodh as a thógáil daichead bliain ó shin. Baintear úsáid as (go mídhleathach) sa samhradh mar chlár tumtha:




Is in aghaidh na gcos a théann siad ann de ghnáth.



