Tá feachtas i mbun ag an teachta dála, Aodhán Ó Riordáin, Tithe na Parlaiminte, Faiche an Choláiste a thógáil ó Bhanc na hÉireann agus é a úsáid mar phríomhleabharlann na cathrach 's mar chultúrlann. Agus is cosúil go bhfuil sé i mbun cainteanna leis an mbanc, cé go linn an banc cheana féin agus mar sin is linn an foirgneamh agus ba chóir dóibh bogadh amach. Lánstad.

 

má ghlacaimid seilbh deireadh thiar thall air, beidh sé i bhfad níos daoire ná Teach Farmleigh!

Cinnte tá tábhacht stairiúil ag baint leis an bhfoirgneamh seo agus ba chóir go mbeadh sé i seilbh cheart ag muintir na hÉireann. Táim cinnte áfach, a léitheoir, gur thug sibh faoi deara go bhfuil neart foirgneamh timpeall na cathrach 's timpeall na tíre freisin, atá mar bhanc ach go bhfuil an foirgneamh fíoráláinn agus b'fhéidir é an foirgneamh is sine ar an mbaile. Nach mba chóir na foirgnimh go léir seo bheith i seilbh cheart againne agus iad a úsáid ar son maithe an phobail.



Sin an tuairim choitianta atá ann ach táim féin ina choinne ar chúis mhór amháin. Tá na foirgnimh seo in úsáid go fóill, agus táim cinnte gur thug tú faoi deara, a léitheoir, timpeall na cathrach is timpeall na tíre, go bhfuil an t-uafás foirgneamh idir sean is nua atá ag titim as a chéile agus nach bhfuil in úsáid. Agus is leis NAMA na foirgnimh seo freisin agus mar sin is linne iad freisin. Céard a atá an rialtas chun déanamh fúthu? Iad a fhágáil folamh go dtí go bhfuil borradh faoin margadh talún arís. Mar a deir Schwarzenegger ní bheidh a leithéid ann arís! 



Le dhá bhliain anuas tá cúirt nua sa chathair, taobh leis Páirc Faoin Uisce agus é fíorálainn ina sheasamh go hard sa spéir agus é timpeallaithe ag seanghnónna is seantithe (fógraí orthu seachas teaghlaigh ghrámhara ina gcur fúthu). Agus is fadhb mhór é sin i lár na cathrach daoine gan dídean agus tithe álainn atá ann le fada an lá ag titim as a chéile. Cá bhfuil an feachtas ag an Lucht Oibre chun dul i ngleic leis an bhfadhb seo? Pé scéal é táim ag rámhaille.



D'oscail an chúirt nua seo agus dhún an rialtas teach cúirte gránna i gCeantar na Margaí,taobh thiar dos na Ceithre Cúirteanna agus tá an foirgneamh suarach ag titim as a chéile ó shin. Is leis an rialtas an foirgneamh seo cheana féin. Tá sé suite i gceantar fíorbhocht agus nach mbeadh sé deas, dá mbeadh príomhleabharlann is cultúrlann na cathrach anseo ag freastal ar phobal na cathrach, seachas é a bhogadh amach as an gceantar agus trasna na Life dos na turasóirí. 

 

an bhfuil gach foirgneamh a tógadh don státsheirbhís sa fichiú haois suarach?

 an bealach isteach anois á úsáid ag daoine ar an dramhlás. Céard atá Aodhán Ó Riordáin chun déanamh faoi?


