Táim ar bís agus an lá mór deireadh thiar thall linn, Lár mí Lúnasa agus tá iománaithe Átha Cliath ag imirt i bPáirc Uí Chrócaigh. Táim iontach bródúil. An cuimhin leat an bealach a mhothaigh tú i ndiaidh do chéad phóg riamh? Sin mar a mhothaím inniu.

Ag feithimh leis an tseachtain ar fad, chaith mo chuid cairde sna meáin ag inis dom níl siad maith go leor ach tá an lá tagtha agus tá's agam nach dtuigeann na cairde céanna. Chaithinn lá amháin gach Samhaidh i Loch Garman nó Uíbh Faillí nó Cill Cheannaigh nó sa mbaile i bPáirc Parnell agus bíodh i gcónaí bua rábach ag an bhfoireann eile, ba chuma cé a bhí ann agus mar sin is cuma liom céard a tharlaíonn inniu. Tá sé ar fheabhas go bhfuilimid ann!

An tseachtain seo chaite agus an pheil thart do Thír Eoghain, bhí scairf nó dhó is brat amháin fágtha taobh thiar sa chanáil. Níor chóir bruscar a chaitheamh sa chanáil, a dhaoine uaisle, ach an é dathanna do chontae bruscar mar gur chaill siad. Ní dóigh liom é! Tá sé seo feicthe agam arís is arís eile. Tá hata Ard Mhacha agam mar gur roghnaigh bean os mo chomhair agus mé neodrach ag cluiche éigint i bPáirc Uí Chrócaigh nach raibh sí á iarraidh a thuilleadh. Buíochas le Dia níl gorm is dubhghorm feicthe agam caite ar leataobh riamh.

Faraor, thugas nós níos scannalaí faoi deara i mbliana. Ghabh bainisteoir na Gaillimhe leithscéal lena lucht leanúna nuair a bhí bua rábach againn orthu, agus ansin do dhéin bainisteoir Port Láirge é agus an bua rábach ag Tiobraid Árainn orthu. Agus ansin bhí deis eile ag bainisteoir na Gaillimhe é a dhéanamh. Nach bhfuil a fhios ag lucht leanúna na gcontaetha seo go bhfuil post eile ag na hiománaithe agus go bhfuil orthu dul ar ais chucu an lá dár gcionn! Sin a bhíos ag smaoineamh ag breathnú ar an SundayGame. 

Ó, tá cúis ceiliúrtha eile againn inniu. Ní bheidh orainn éisteacht le Brolly anocht. Níl cliú dá laghad aige faoin iomáint. Níl cliú dá laghad aige faoin bpeil ach an oiread ach níl a fhios aigese é sin.Pé scéal é níl mise ag iarraidh go ngabhfaidh bainisteoir Átha Cliath riamh leithscéal liom. Bímse sásta go dtugann Áth Cliath a gcuid ama go deonach agus lá amach domsa arís is arís eile. Uaireanta bím croíbhriste i ndiaidh ach inniu ní bheidh.

Inniu beidh mé ag feitheamh dom dara phóg. B'fhéidir go mbeidh míorúilt ann agus go mbeidh sé arís i mbliana. I lár meán Fómhair ach is cuma mura bhfuil mar tá a fhios agam go mbeidh McCarthy ag teacht abhaile am éigint amach anseo agus sin rud nach raibh a fhios agam riamh mar pháiste. Mar sin inniu beidh mé féin ag ceiliúradh an dul chun cinn atá déanta acu. Áth Cliath abú!


