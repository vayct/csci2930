Léigh mé tréadlitir an phápa arís aréir agus ansin arís inniu le peann dearg i mo lámh agus mé mar eagarthóir cúngaigeanta. Ní raibh sé deacair dom teacht ar na botúin.

Chuig Caitlicigh na hÉireann - Bhí áit cheannasach sa chéad deireannach ag an Eaglais in Éirinn agus ba dheachtóir í. Ag an bpointe seo ba chóir dom éirí as an léamh ach lean mé orm. Léigh mé é mar iníon íospartaigh marbh agus ní mar Chaitliceach áfach. Cad a bhí cearr le muintir na hÉireann! Nach bhfuil áit lárnach ag an Eaglais sa tír seo!

Tháinig an mhí-úsáid leanaí chun solais ag tús na nóchaidí agus chreid chuile duine go raibh sin sin. Ach i mbliana tháinig i bhfad níos mó chun solais ach cuireann an pápa ina luí orainn ina chéad abairt nach raibh sé ar an eolas. Mar dhea!

Níor chuir alt a dó isteach orm mórán mar an chéanna leis an mbolscaireacht in alt a trí. Luann sé ré órga na Críostaíochta ach bhí an ré sin thart fadó fadó. Níl na caogaidí chomh fada sin siar ach ní luann sé an stair sin!

Thosaigh na fadhbanna le halt a ceathair. Léigh mé arís is arís eile. Rinne mé taighde ar an ríomhaire.Léigh mé arís é.Rinne mé iarracht é a phlé le haon duine a bhí sásta éisteacht liom. Ní thuigim é.

Tá neart ceisteanna agam ach níl a fhios cá dtiocfaidh mé ar na freagraí? Táim go huile is go hiomlán aineolach. 


