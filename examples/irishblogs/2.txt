Ní dúirt mé libh don Charghas roghnaigh mé freastail ar ghrúpa scríbhneoireachta in ionad phobail. Chreid mé go gcabhróidh sé le mo chuid scríbhneoireachta anseo. Is léir gur bhain gach duine eile sa ghrúpa sult as. Agus níl sé ceart domsa grúpa a mhaslú nuair nach ndearna mé ach iarracht amháin. Ní dúirt mé libh faoi mar ní féidir liom an uair sin a fháil ar ais riamh arís.

Bhí mé in am don ghrúpa. Mise an t-aon duine. Gach duine a tháinig isteach bhí orm ceisteanna a fhreagairt agus tá a fhios agaibh mo thuairim faoi sin. Ach bhí sé níos measa fós. Bhí aithne acu ar a chéile. Mar sin bhí na ceisteanna domsa amháin. D'admháil mé gur scríobh mé blag i nGaeilge.

Thosaigh an grúpa. Ní grúpa a bhí ann áfach ach rang le múinteoir is gach rud. An cuimhin libh an rang is measa a bhí agat ar scoil? bhuel i bhfad níos measa. Ach arís tuigim gur bhain a lán daoibh taitneamh as scoil. Chreid na múinteoirí go raibh mise ciúin is cúthail. Ach díograiseach freisin ach chuaigh mé ar an drabhlás go minic . "Ach is scéal eile an scéal sin agus lá eile dom á insint sa scríbhinn seo thíos"

Thug an múinteoir abairt dúinn agus bhí orainn píosa a scríobh. Thosaigh gach ag scríobh. D'éist mise leis na drumaí ó sheomra eile san Ionad. Chuir sé rang saor ar scoil i gcuimhne dom. Mise ag taibhreamh, gach duine eile ag staidéar. Chuir an múinteoir ceist nach bhfuil tú ag baint taitneamh as an rang. Ceann faoi thosaigh mé ag scríobh láithreach.

Am suas. Na pinn síos. Buíochas le Dia an ceacht sin thart. Céard, tá orainn iad a léamh os ard?D'fhéach mé síos ar mo scéal as Gaeilge agus thosaigh mé á tiontú é go Béarla. Léigh beirt agus ansin mo dheis a bhí ann. An rang Gaeilge ar scoil. Léigh mé Caisleán Ór os ard. Ba chóir go mbeidh Gaeilge roghnach mar ábhar scoile. "Ach is scéal eile an scéal sin agus lá eile dom á insint sa scríbhinn seo thíos"

Thosaigh mé ag léamh ach leathbhealach tríd an chéad alt thuig mé an abairt don chéad uair. Rinne sé a rud féin. An tuiscint a bhí ag gach duine eile air agus ní mo thuiscint mhearbhlach féin.Chríochnaigh mé an t-alt. Sin a bhfuil agam agus dhún mé mo chóipleabhar go gasta. Gháir siad go léir. "An bhfuil do bhlag Sex and the city as Gaeilge?"ar duine amháin dóibh. "Mills and Boon conas atá tú" ar duine eile acu.

Is maith an rud é nár léigh mé ach an teacht le chéile. Tá an gníomh is an lá tar éis fós i bhfolach i mo chóipleabhar. " Ach is scéal eile an scéal sin agus lá eile dom á insint sa scríbhinn seo thíos"


